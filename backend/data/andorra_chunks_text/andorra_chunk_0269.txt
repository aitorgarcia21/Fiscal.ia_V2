referència a l’objecte,  el rang de la Llei i els seus àmbits subjectius i objectius d’aplicació. El títol II, que es desglossa en quatre capítols, regula la significació i l’abast del dret a la igualtat de tracte i a  la no-discriminació per raó de sexe, estableix les definicions bàsiques vinculades a aquest dret i n’articula  les vies de tutela, incloent-hi la creació d’un Institut Andorrà de les Dones, amb la missió fonamental de  promoure la participació de les dones en la vida política, cultural, econòmica i social en igualtat de condicions  i d’oportunitats que els homes, així com prevenir i eliminar les discriminacions per raó de sexe. El títol III defineix i concreta l’abast de les polítiques públiques per a la igualtat efectiva de dones i homes.  En concret, el capítol primer estableix els criteris generals d’actuació dels poders públics. El capítol segon  precisa les competències i l’organització administrativa per garantir la introducció de la perspectiva de gènere  en la