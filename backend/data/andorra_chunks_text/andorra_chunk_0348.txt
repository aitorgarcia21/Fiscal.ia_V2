Article 60. Accés a béns i serveis Totes les persones físiques o jurídiques que, en el sector públic o privat, subministrin béns o serveis dispo - nibles per al públic estaran obligades, en llurs activitats i en llurs transaccions, al compliment del principi  d’igualtat de tracte i no-discriminació entre dones i homes. Títol VII. Responsabilitat social corporativa en matèria d’igualtat  d’oportunitats de dones i homes Article 61. Participació equilibrada de dones i homes als consells d’administració de les societats mercantils Les societats mercantils obligades a sotmetre llurs comptes anuals a una auditoria de comptes procuraran  que el nomenament de consellers i conselleres independents i els càrrecs directius tinguin una composició  equilibrada de dones i homes. Article 62. Distintiu de la igualtat de tracte i d’oportunitats entre dones i homes El distintiu regulat a l’article 81 de la Llei 31/2018, de Relacions Laborals, acreditarà i reconeixerà les em - preses i organitzacions que