associacions feministes i/o de defensa  i promoció dels drets de les dones, les organitzacions sindicals, les associacions professionals de persones  treballadores per compte propi, les organitzacions de persones consumidores i usuàries, i les associacions  i organitzacions constituïdes legalment que tinguin com a finalitat primordial la defensa i la promoció dels  drets humans i desenvolupin la seva activitat en el territori andorrà. No és necessària aquesta autorització  quan les persones afectades són una pluralitat indeterminada o difícil de determinar, sense perjudici de la  legitimació de les persones que puguin arribar a identificar-se com a afectades. Article 27. Institut Andorrà de les Dones 1. Es crea l’Institut Andorrà de les Dones com a entitat de dret públic, amb personalitat jurídica i patrimoni  propis i amb plena capacitat per complir les seves finalitats. 2. L’Institut té com a missió fonamental la promoció de la participació de les dones en la vida política, cul -