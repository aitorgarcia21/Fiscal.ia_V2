actuacions i en la definició, pressupostació, implementació i avaluació  de totes les polítiques públiques. Article 30. Informes d’impacte de gènere Els projectes i proposicions de disposicions normatives de caràcter general, incloent-hi els pressuposts  anuals de les administracions, els comuns, els organismes i les entitats vinculades o que en depenen, així  com els plans i els programes d’especial rellevància econòmica, social i cultural que se sotmetin a l’aprova - ció del Consell General, del Consell de Ministres i dels consells comunals, han d’incloure un informe sobre  llur impacte de gènere que faci visible l’impacte diferenciat sobre les dones i els homes de les mesures  projectades, i atengui especialment els factors interseccionals i les situacions d’especial vulnerabilitat de  determinats col·lectius de dones. Article 31. Presència equilibrada de dones i homes 1. Els poders públics, els organismes vinculats o dependents i les entitats que rebin ajuts o subvencions