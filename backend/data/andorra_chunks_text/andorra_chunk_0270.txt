definició, la programació, la pressupostació i l’avaluació de totes les polítiques públiques. Finalment,  el capítol tercer desplega el programa de polítiques públiques per a la igualtat efectiva de dones i homes. El títol IV està dedicat a l’aplicació efectiva del dret a la igualtat de tracte i a la no-discriminació per raó de  sexe en l’ocupació pública, i destaca l’obligació de les administracions públiques d’elaborar plans d’igualtat  i protocols per a la prevenció i l’abordatge de l’assetjament sexual i l’assetjament per raó de sexe. El títol V incideix en l’aplicació del dret a la igualtat de tracte i a la no-discriminació per raó de sexe en el  treball, i destaca el reconeixement del dret a l’adaptació del temps de treball i al treball flexible per motius  de conciliació de la vida familiar i laboral, l’obligació de les empreses d’adoptar mesures per a la prevenció  i l’abordatge de l’assetjament sexual i l’assetjament per raó de sexe, així com l’obligació d’implementar un  pla