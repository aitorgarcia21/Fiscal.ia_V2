discriminació per raó de sexe. La Llei pivota sobre cinc eixos o objectius fonamentals, que són (i) la transversalitat del principi d’igualtat de  tracte i no-discriminació entre dones i homes i, en particular, la introducció de la perspectiva de gènere en  el disseny i la programació de totes les polítiques públiques; (ii) la presència equilibrada de dones i homes  en els àmbits de la representació política i la participació pública; (iii) la implementació de mesures d’acció  positiva que afavoreixin la igualtat d’oportunitats entre dones i homes, tant en el sector públic com en el  privat; (iv) el foment de la conciliació de la vida familiar i laboral i la corresponsabilitat en l’assumpció de  les tasques de cura en l’àmbit familiar, i (v) el foment de la participació equilibrada de dones i homes en el  mercat de treball i de la igualtat de tracte en l’àmbit de les relacions de treball. Aquesta Llei es divideix en 71 articles, estructurats en vuit títols. En concret, el títol I fa