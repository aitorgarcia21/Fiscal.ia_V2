qüestió ni és inferior al 40%, i que ha de tendir a assolir el  50% de persones de cada sexe. Article 13. Coeducació S’entén per coeducació l’acció educadora que valora indistintament l’experiència, les aptituds i l’aportació  social i cultural de dones i homes, en igualtat de drets, sense estereotips sexistes. La coeducació consisteix a educar els infants i el jovent sense tenir en compte els rols de gènere que se’ls  exigeix complir en una societat sexista, per ser d’un sexe o de l’altre. Entre els pilars de la coeducació cal  situar l’ús del llenguatge no sexista, la visibilització de la contribució de les dones al llarg de la història, l’edu - cació sexual en igualtat i en llibertat, i la lluita contra la violència envers les dones i contra la LGBTI-fòbia. Article 14. Accions positives Es defineixen com a accions positives les mesures que suposen una diferència de tracte adreçada a corregir  i compensar situacions patents de desigualtat de fet i de discriminació envers les dones.