Consell General1/41 www.bopa.ad 20 d'abril del 2022 Núm. 48    Dipòsit legal: AND.2-2015 llei 6/2022, del 31 de març, per a l’aplicació efectiva del dret  a la igualtat de tracte i d’oportunitats i a la no-discriminació  entre dones i homes Atès que el Consell General en la seva sessió del dia 31 de març del 2022 ha aprovat la següent: Llei 6/2022, del 31 de març, per a l’aplicació efectiva del dret a la igualtat de tracte i d’oportunitats i a la  no-discriminació entre dones i homes Exposició de motius La igualtat entre dones i homes és un aspecte nuclear de la protecció dels drets humans, el funcionament  democràtic i la justícia social. L’Agenda 2030 per al desenvolupament sostenible de les Nacions Unides inclou com un dels objectius de  desenvolupament sostenible la igualtat de gènere i l’empoderament de totes les dones i les nenes. Cal  tenir en compte que, en l’àmbit de les Nacions Unides, el Principat d’Andorra ha ratificat el Conveni sobre  l’eliminació de tots els tipus de