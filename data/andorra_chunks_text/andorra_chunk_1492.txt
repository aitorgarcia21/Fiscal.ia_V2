S’entén per ordre de discriminar qualsevol instrucció que impliqui la discriminació, directa o indirecta,  per raó de sexe. 2. Constitueix una represàlia discriminatòria qualsevol tracte advers o efecte negatiu que es produeix contra  una persona com a conseqüència de la presentació d’una queixa, reclamació, denúncia, demanda o recurs,  de qualsevol tipus, adreçat a evitar, disminuir o denunciar qualsevol tipus de greuge o discriminació per  raó de sexe o l’assetjament sexual o per raó de sexe al qual la persona denunciant és sotmesa o ha estat  sotmesa. 3. També constitueix una represàlia discriminatòria qualsevol tracte advers o efecte negatiu que es produeixi  contra una persona que col·labori o participi en un procediment iniciat arran d’aquesta queixa, reclamació,  denúncia, demanda o recurs. Article 12. Representació equilibrada S’entén per representació equilibrada de dones i homes la situació en què cap sexe no supera el 60% del  conjunt de persones que integren el grup en