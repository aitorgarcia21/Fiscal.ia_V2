igualtat de tracte i a la no-discriminació per raó de sexe (ar - ticle 6, apartat 1). L’abast d’aquest dret s’ha de posar en relació amb la configuració del Principat d’Andorra  com un estat de dret, democràtic i social (article 1, apartat 1). La dimensió social de l’Estat queda patent  en l’obligació dels poders públics andorrans de crear les condicions per tal que la igualtat i la llibertat dels  individus siguin reals i efectives. Per tant, la igualtat real i efectiva de dones i homes constitueix una obligació  constitucional, més enllà del reconeixement de la igualtat formal. Això implica que els poders públics han  de remoure els obstacles per assolir la igualtat efectiva de dones i homes a través de polítiques públiques  adreçades a garantir la igualtat d’oportunitats. Aquesta Llei expressa la voluntat política d’eliminar la desigualtat estructural que pateixen les dones en tots  els àmbits de la vida per tal d’assolir una societat més justa i democràtica. La Llei parteix del