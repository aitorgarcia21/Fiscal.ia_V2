actualitzada sobre la situació de les  dones a Andorra, ha de formular anualment recomanacions, propostes i plans d’acció adreçats a millorar  o complementar les polítiques d’igualtat efectiva de dones i homes. 2. L’Observatori de la Igualtat ha de dur a terme la recollida, l’explotació i l’anàlisi de dades sobre totes les  formes de violència contra les dones, diferenciant-les de les relatives a la violència domèstica i incloent-hi  l’assetjament sexual i l’assetjament per raó de sexe. Així mateix, ha de dur a terme la recollida, l’explotació  i l’anàlisi de dades sobre les discriminacions múltiples i interseccionals i sobre els plans d’igualtat de les  administracions públiques i les empreses. Capítol tercer. Polítiques públiques per a la igualtat efectiva de dones i homes Article 36. Benestar social i famílies 1. Les administracions públiques han d’establir programes de cohesió social i d’inclusió específics per als  col·lectius de dones més desfavorits, en particular, les que són