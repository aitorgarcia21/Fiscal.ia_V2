necessitat que es desenvolupi una regulació específica en matèria d’igualtat de tracte i no-discri - minació entre dones i homes, en línia amb els ordenaments jurídics més avançats en polítiques de lluita  contra la discriminació. Aquesta Llei pretén complir precisament la finalitat específica de garantir la igualtat  efectiva de dones i homes en tots els àmbits de la vida social i, en aquest sentit, complementa i reforça la  Llei 13/2019. Aquesta Llei té també com a teló de fons la Llei 1/2015, del 15 de gener, per a l’erradicació de la violència  de gènere i de la violència domèstica, que ha suposat un avenç notable en la prevenció i l’abordatge de la  violència contra les dones com a manifestació de la desigualtat estructural que pateixen en tots els àmbits  de la vida, sobretot a partir de la modificació operada per la Llei 13/2019, que va clarificar que la violència  de gènere es refereix a les violències que pateixen les dones pel mer fet de ser-ho i que constitueixen una